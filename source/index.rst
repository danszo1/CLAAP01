.. Gra documentation master file, created by
   sphinx-quickstart on Thu Dec 12 12:14:12 2024.
   You can adapt this file completely to your liking, but it should at least
   contain the root `toctree` directive.

Wpływ gier na młodzież
=======================

.. toctree::
   :maxdepth: 2
   
Wstęp
======
Gry komputerowe stały się powszechną formą rozrywki wśród dzieci, a ich wpływ na
młodszych graczy jest przedmiotem wielu debat i rozważań. Z jednej strony, gry mogą
pobudzać kreatywność dzieci, kształtować relacje, czy chociażby edukować. Z drugiej jednak,
nadmierne granie, szczególnie w gry zawierające przemoc, może prowadzić do uzależnienia,
problemów ze zdrowiem psychicznym, czy agresji. Jak znaleźć złoty środek?

Rozdział I: Świat gier komputerowych i ich urok w oczach dzieci
================================================================

1.1. Klasyfikacja gier komputerowych
-------------------------------------
Gry komputerowe to prawdziwy kalejdoskop. Każdy typ posiada swój własny,
niepowtarzalny charakter i znacznie się od siebie różni. Wyróżnić możemy różne ich gatunki,
takie jak np.:

1) Gry fabularne (czyli RPG) – gatunek gier komputerowych, w których gracz kontroluje
stworzonego przez siebie bohatera. Cieszy się ogromną popularnością wśród graczy
przez ową możliwość kontrolowania własnej postaci, rozwijania jej umiejętności przez
zdobywanie doświadczenia i nagród, czy podejmowania trudnych decyzji. Przykładami
takich tytułów może być The Witcher, Final Fantasy czy Minecraft.

2) Gry akcji – w grach akcji, oprócz momentów wymagających zręczności
i błyskawicznych reakcji (często w walce lub w celu jej ominięcia), rozgrywka polega
głównie na zbieraniu przedmiotów, eksploracji oraz rozwiązywaniu zagadek. Schemat
często wygląda w następujący sposób: pokonujesz wrogów, przechodzisz poziomy,
realizujesz misje. Kto nie zna Resident Evil, Alana Wake’a czy Silent Hill?

3) Gry logiczne- to prawdziwe wyzwanie. Zmuszają nas do intensywnego myślenia
i rozwiązywania trudnych zagadek. Planowanie, czy logiczne myślenie to jedynie
przykładowe umiejętności jakimi musi posługiwać się gracz, który gra w tytuły takie
jak Portal, Tetris czy Gwint: Wiedźmińska gra karciana.

4) Gry sportowe- są obowiązkową pozycją dla miłośników sportu. Charakteryzują się
dużym wsparciem dla trybu wieloosobowego, aby mieć możliwość zmierzenia w piłce
nożnej, koszykówce, tenisie, czy w wyścigach z innymi graczami lub znajomymi. Kto
zdobędzie najwięcej punktów? A może marzysz o karierze sportowca i trybie dla
jednego gracza? Tyle i jeszcze więcej czeka w grach takich jak EA Sports FC, NBA 2K
i Gran Turismo.

5) Gry symulacyjne – to gatunek gier, które są stworzone po to, aby naśladować
czynności, działania, które można zaobserwować w prawdziwym świecie. Celem tych
gier może być nauczenie się czegoś lub po prostu wcielenie się w rolę, która nas
interesuje (przykładowo w strażaka, gdzie wysyłani jesteśmy w samo centrum akcji
ratowniczej). Przykładami takich gier może być seria gier The Sims czy Firefighting
Simulator.

6) Gry edukacyjne- uczą gracza przez zabawę. Kto by pomyślał, że matematyka, języki,
czy historia mogą być takie ekscytujące? Gry, takie jak Math Blaster czy City Car
Driving, podnoszą naukę na jeszcze wyższy poziom.

1.2. Wzrost popularności gier komputerowych
--------------------------------------------

W ciągu ostatnich dwóch dekad, gry komputerowe wystrzeliły ogromnie w górę. Dzieci
i młodzież nie mogą się bez nich obejść. Statystyki mówią same za siebie: na całym świecie,
gry stały się ulubionym sposobem na spędzanie wolnego czasu. „Większość (78%)
europejskich użytkowników gra co najmniej raz w tygodniu, a w 2021 r. średnia ilość
godzin spędzonych w grze wyniosła 9. W zestawieniu ze światowymi statystykami, Europejczycy
poświęcają grze mniej czasu – globalna średnia wynosi 12 godzin.” [3]

Pytanie nasuwa się jedno, skąd takie wysokie statystyki? To nie tylko zasługa łatwego
dostępu do sprzętów umożliwiających granie w gry (komputery, konsole), lecz także rozwoju
technologii mobilnych.
Smartfony i tablety pojawiły się w naszych domach, otwierając jeszcze większe możliwości
odnośnie spędzania czasu w grach. Dzieci mogą grać wszędzie – w szkole, w drodze do domu,
w autobusie.

Pojawienie się na rynku konsol przenośnych (m.in. Nintendo Switch) oczywiście wcale nie
pomogło chronić dzieci przed nadmiernym graniem.
Rodzaje i dostępność sprzętów do grania to jednak nie wszystko co wpływa na ilość czasu
spędzanego przy monitorach. Różne oblicza gier komputerowych również na to wpływają.

Obecnie, prócz tradycyjnych płyt z grami, coraz częściej spotkać się można z grami
kupowanymi internetowo, na takich platformach jak Steam czy Epic Games. Dzięki temu nie
trzeba wybierać się do sklepu po płytę lub czekać aż przyjdzie kurierem.

1.3. Wpływ mediów społecznościowych na granie w gry
----------------------------------------------------

Powszechnie wiadomo, że media społecznościowe kształtują świat gier. Z jednej strony, stają
się areną dla graczy, tworzą społeczności, gdzie wspólne granie to prawdziwa przyjemność.
E-sport staje się pasją, organizowane są turnieje, a w ich trakcie dzielimy się swoimi emocjami
z innymi.

Czasem jednak te same media wciągają nas w mroczne zakamarki. Toksyczność, czy
uzależnienie – to pułapki, których trzeba się strzec. Kluczowe jest, by korzystać z mediów
społecznościowych w sposób zrównoważony i odpowiedzialny.

Rozdział II: Pozytywne aspekty grania w gry komputerowe
========================================================

Granie w gry komputerowe może przynieść wiele dobrego, pod warunkiem, że odbywa się
z odpowiednim umiarem. Oto niektóre pozytywne aspekty, wynikające z grania:

2.1. Rozwój zdolności poznawczych
----------------------------------

Gry komputerowe, zwłaszcza te, które stawiają przed graczem zagadki i wyzwania logiczne,
potrafią rozwijać umysł młodego człowieka. Portal to nie tylko zabawa z przyjaciółmi, ale
również cenna lekcja kooperacji z drugim człowiekiem. Znajomi uczą się analizować przeróżne
sytuacje, podejmować trudne decyzje w mgnieniu oka i rozwiązywać zagadki. Kształtują swoją
pamięć i zdolność skupienia.

2.2. Wzrost zdolności motorycznych
-----------------------------------

Gry wideo, głównie te z szybką, dynamiczną akcją (np. strzelanki) mogą wyostrzyć zmysł
obserwacji, widzenie peryferyjne czy refleks. Gracze muszą cały czas monitorować ekran,
rozpoznać szybko zmieniające się sytuacje, a następnie wykonać odpowiednią do sytuacji
akcję.

Gry VR (np. Beat Saber) zaś angażują graczy w fizyczne działania, takie jak bieganie,
machanie rękoma, chwytanie przedmiotów itp. Te gry zmuszają graczy do wykonywania
ruchów ciała, co sprzyja ogólnej poprawie sprawności fizycznej oraz sprzyja rozwijaniu
podstawowych cech motorycznych.

2.3. Zachęcenie do nauki
-------------------------

Nie od dziś wiadomo, że coraz to więcej firm decyduje się tworzyć gry, które nie tylko mają
dostarczać zabawę młodym graczom, ale również ich czegoś nauczyć. Math Blaster to tylko jedna
z takich gier, która pokazuje, że nie zawsze tradycyjna nauka jest najlepszym rozwiązaniem.
Udowadnia, że łącząc naukę z elementami wirtualnymi można zapamiętać z nauki więcej, niż
„normalnie” w tradycyjny sposób.

2.4. Umiejętności społeczne
----------------------------

W dzisiejszych czasach granie samemu w gry komputerowe już nie jest wystarczające.
Granie online, dzielenie się swoimi osiągnięciami z innymi – to jest coś, co interesuje
niektórych nawet bardziej niż sama gra.

Gry multiplayer online, gdzie gracze rywalizują lub współdziałają, zdobyły serca młodych
graczy. League of Legends czy Fortnite to tylko przykłady gier, w których gracze razem
stawiają czoła wyzwaniom, łącząc siły, by wspólnie dążyć do upragnionego zwycięstwa. To
tam rodzą się umiejętności komunikacji i współpracy, pogodzenia się z porażką i akceptacji
lepszego przeciwnika.

Rozdział III: Negatywne skutki nadmiernego grania
==================================================

Niestety, zbyt intensywne zanurzenie w świat gier może przynieść poważne konsekwencje
dla zdrowia dzieci. Oto ich najważniejsza lista:

3.1. Uzależnienie od gier
--------------------------

Coraz więcej młodych osób spędzając czas przed monitorem traci poczucie czasu i nim się
spojrzy, dzień się kończy. Częste takie przypadki mogą w końcu doprowadzić do
niebezpiecznego zjawiska- uzależnienia. Gry kuszą na każdym kroku, a dzieci wciągają się bez
reszty. Spędzają coraz więcej czasu w wirtualnym świecie, zaniedbując relacje z rodziną
i rówieśnikami.

3.2. Problemy zdrowotne
------------------------

W parze z uzależnieniem idą problemy zdrowotne. Długotrwałe patrzenie na ekran
prowadzić może do zmęczenia oczu, pogłębienia się ich wady, czy bólu głowy.
Ponadto, spędzanie całego dnia bez żadnej aktywności fizycznej, jedząc niezdrowe jedzenie
i pijąc gazowane napoje pogłębia problem otyłości, a siedzenie cały czas w jednej pozycji
może prowadzić do problemów z kręgosłupem i chodzeniem.

3.3. Problemy emocjonalne i społeczne
--------------------------------------

Negatywne skutki emocjonalne i społeczne grania w gry komputerowe przez dzieci mogą
być bardzo różnorodne. Nadmierne granie, szczególnie w gry zawierające elementy przemocy
i które oferują porównania z innymi graczami, może prowadzić do frustracji i poczucia
niepowodzenia, co może wpłynąć na samoocenę dziecka, a także z izolacją społeczną,
zaburzeniami komunikacyjnymi i trudnościami w relacjach z rówieśnikami.

Wnioski
========

Na zakończenie, co możemy wywnioskować? Gry komputerowe mają ogromny wpływ na
rozwój dzieci i trzeba brać je z dużą dozą ostrożności. Z jednej strony, mogą rozwijać umysł,
emocje, relacje międzyludzkie oraz motywować do nauki. Z drugiej jednak, nadmierne granie
może zaszkodzić zdrowiu, psychice i prowadzić do nałogu.
Aby korzystać z gier w sposób zdrowy, ważne jest, aby czas spędzany na grach był
kontrolowany, a gry wybierane zgodnie z wiekiem dziecka i jego zainteresowaniami.

